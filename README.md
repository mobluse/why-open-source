# Why Open Source
Why I prefer to develop open source software (FOSS).

The rest of the text is in Swedish for now.

## Varför är jag för öppen källkod?

Jag vill kunna ha kontinuitet i mitt arbete. Utvecklar man sluten källkod kan man helt plötsligt bli uppsagd eller tvingas att sluta av andra skäl och då får man inte fortsätta att bygga vidare på sin kod. Om man utvecklar sluten källkod privat och sedan tar en anställning så kan den nya arbetsgivaren hävda att de äger den kod man utvecklat tidigare eftersom man använt den för att lösa problem hos dem. I det fallet är det ju bra att kunna peka på att koden publicerades öppet för 20 år sedan. Bäst är alltså att alltid utveckla öppen källkod såvida man inte är så rik att man aldrig behöver vara anställd. Tänk dig en journalist som bara skrev artiklar som hen inte fick läsa själv efter att hen bytt jobb -- orimligt, men så fungerar det för programmerare inom sluten källkod. Det är ju t.o.m. så att företag helt sonika raderar värdefull kod många år efter att man slutat i stället för att publicera den som öppen källkod. Dessutom finns det ju övriga skäl för öppen källkod som Stallman brukar ange.

Man kan alltid bli utmanövrerad från sitt egna företag och på så sätt förlora källkoden. Man kan ju ändra det kapitalistiska systemet så att den offentliga sektorn endast får köpa in eller använda tjänster baserade på öppen källkod och att all kod som offentliga sektorn själv producerar skall vara öppen källkod. Då skulle ju antalet programmeringsjobb som passar mig öka. Det är dåligt för min hälsa att producera sluten källkod, ty man får minskad KASAM. https://sv.wikipedia.org/wiki/K%C3%A4nsla_av_sammanhang

Det är ju klart att om man får väldigt bra betalt så kanske man kan stå ut med att skriva lite sluten källkod, ty då kan man ju ta mer ledigt då man skriver öppen källkod. Naturligtvis skulle den öppna källkoden man skriver på fritiden publiceras med välkända öppen källkodslicenser.

"Du får alltid läsa din egen kod." Det stämmer ju inte, ty efter man slutat kanske man inte släpps in, eller så bor man på avlägsen ort och de lär inte skicka koden eftersom den är företagshemlighet. Det enda man kan göra som sluten källkodsutvecklare är att föra dagböcker över lösta problem på fritiden. Det är dock inte lika bra som att ha källkoden. Jag har t.ex. löst en del intressanta problem som sluten källkodsutvecklare som jag skulle kunna skriva vetenskapliga artiklar om, men jag har ej koden och kommentarerna.

Vad spelar det för roll om man bara kodar en liten del av sin arbetstid? Man kan ju fortfarande inte garanterat läsa koden i framtiden. Man kanske inte vill starta företag eftersom man inte vill sälja utan vill koda. Man får ju inga pengar om man inte säljer. Om man startar ett företag med riskkapital så kräver de aktier i utbyte och då kan man ändå förlora tillgången till källkoden.
